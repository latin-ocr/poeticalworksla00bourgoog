INNOCENS PRAEDATRIX.

Sauum per campos, nullo delesse labore,
ln cella ut stipat mella, vagatur apis :
Purpureum vix florem opifex praetervolat unum.
Innumeras inter quas alit hortus opes;
Herbula gramineis vix una innascitur agris,

Thesauri unde aliquid non studiosa legit.
A flore ad florem transit, mollique volando
Delibat tactu suave quod intus habent.

Omnia delibat, parce sed et omnia, furti
Ut ne vel minimum videris indicium.

Omnia degustat tam parce, ut gratia nullu
Floribus, ut nullus diminuatur odor.

Non ita praedantur modice bruohique et eruo;
Non, ista hortorum maxima pestis, aves:
Non ita raptores corvi, quorum improba rostra

Despoliant agros effodiuntque sata.
Succos immiscens succis, ita suaviter omnes

Temperat, ut dederit Chymia nulla pares.
Vix furtum est illud, dicive injuria debet,

Quod cera et multo melle rependit apis.

 

