CRURA ADSCITITIA.

Hanc puer (et pueri mentem quoque gloria tangit)
Artem habet, ut sese tollere possit humo :
Selecta ex baculis duo ligna abiegna requirit,
Quatuor ad spatium plusve minusve pedum.
His etiam, ut melius vestigia firmet, equino
De corio affigit fortia lora duo.
Quae postquam clavis supra devinxit et infra,
lpse suum scandit, quod fabricavit, opus:
cautoque incedit, prima ad tentamina, gressu,
Et nova cum multo crura tremore movet.
Mox ubi se didicit libramine pendere justo,
Hinc inde intrepidos fertque refertque gradus.
Saxa per et plateas largis vult passibus ire,
Qua via per medium, qua via nulla, lutum.
Cum subito (audentes fortuna nec usque juvabit
Prospera) in immundam praecipitatur humum.
Quid faciat patris metuens, metuensque magistri!
Quo fugiat tunicas squalidus, ora, manus!
Quin iterum ascendat, magnis licet excidat ausim
Si male nunc fuerit, non male semper erit.
Altius in coelum valido pila surgit ab ictuÍ¾
Gaudet et a plagis ocyus ire trochus.
In geminis didicit quicunque incederetiqnis,
Cruribus hic poterit tutius ire suis.

 

