LACHRYMAE PICTORIS.

lurnnrsu audivit puerum, sua gaudia, Apelles
intempestivo fato obiisse diern.

Ille, licet tristi perculsus imagine mortis,
Proferri in medium corpus inane jubet.

Et calamum, et succos poscens, “Hos accipe luctus,
Moerorem hunc‚’' dixit, ‘⁸ nate parentis habe.”

Dixin et, ut clausit, clausos depinxit ocellos ;
Officio pariter fidus utrique pater:

Frontemque, et crines, nec adhuc pallentia formant
Oscula, adumbravit lugubre pictor opus.

Perge, parens, moerendo tuos expendere luctusr
Nondum opus absolvit triste suprema manus.

Vidit adhuc ‘molles genitor super oscula risus;
Vidit adhuc veneres irrubuisse genis:

Et teneras raptim veneres blandosque lepores
Et tacitos risus transtulit in tabulam.

Pingendo desiste tuum signare dolorem;
Filioli longurn vivet imago tui:

Vivet, et aeterna vives tu laude; nec arte
Vincendus pictor, nec pietate pater.

 

